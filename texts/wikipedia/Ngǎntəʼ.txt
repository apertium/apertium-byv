

Ngǎntəʼ bə ɑ̂ tà tʉsɔ̌ Kamərun ntʉ̂m ngɔ̌ Bamilɛkɛ. A bə ɑ̂ tɛ̀d bǎgngɔ̌ Ndɛ à bə̂ mbǐnyɑ̀m nɑ.

Mɑ njàŋ tʉsɔ̌ Ngǎntəʼ bə ɑ̂ Mɑ̂mfə̌n Célestine Ketcha Courtès.

Tsə̀môʼ bǎglaʼ mbɑ̂ mfəumbad à bə̂ nùm mɑ̂nzə̌ bò bə̂ ntog nkûm - Fə̂ʼsὰb lɑ mbɑ̀ Nəkuannə à bə̂ zə̌ nùm mɑ̂nzə̌ nə̀ tog nkûm Yɑùndɛ̀ (dʉ̌ʼ zə̀ ŋwàʼnì nsà kʉ̂d bò bə̂ ntsiâŋ l'Université des Montagnes nɑ) , ghʉ̌ cɔ̀ ndʉ̀ ncàŋ i lɛ̀lə.

Nǔ caʼa
Ngǎntə̀ʼ bə ɑ̂ ntʉ̂m tǎŋngɔ̌ Ngǎntə̀ʼ, bǎgngɔ̌ Ndɛ, kǎmngɔ̌ Mbînyàm ntʉ̂m Kamərun. Mɑ̂nzə̀ ngɔ mbatə̀ kuà bə̂ ntogə Ngǎntəʼ

Mbɑ̀ Ngǎntə̀ʼ bə̂ lɑ
Nə̀ kwìʼtə̌ nǔm Gha tsə̀môʼ laʼ lî:

Nǔ njʉ

Ngǎntəʼ bə Ngʉ̂ ndʉ̌ sɑnə ɑ̀ bə̂ ntôʼ Njwìdcu mî nə̀tɛ̌d Nsônɑ̌ndɔ mfɑ nzə̀ ndʉ̌ dùm a zi mì Njwìdcu lɑ. Ntʉ̂ ndʉ̌ sɑnə nkə mbə ɑ̂ Ncôʼcu yən ŋwʉ zə̀ bə̀n bò ywǐd cu lɑ cwɛ̌d ncoʼo. Zə̀ ntʉ̂ ndʉ̂ dùm bə ɑ̂ mbôgngà ndʉ̀ sə nyàm bə̂ nta yɑmə. Bə̀nntʉ̀n bə̂ ntə mbwog cwɛd (mbwôgngà)
Cɔ̀ bô ntsiʼi
Bà cɔ̀ ndʉb

Bo bə̂ ncôb mbə bɑ̀ Ngântəʼ bə ɑ̂ bɑ̌ gha ntə̀ʼ. Bò nkə mbə ɑ̂ bɑ̌ lə̀ʼ ncò ncʉâ nǔm mbɑ̀ bò nâʼ ntaʼ bɑ̌ Mòm bo nkə sə̂ʼ ncò lɑ. Bo ghʉ̀ mbɑ̀ dʉ̌ʼ mbɑ̂ ntɑ̂n nyǐ Ngulab zə̀ bò bə̂ ncob mbə Nsi bwə lɑ. Yə̂nnî bə ɑ̂ dʉʼ zə̀ bɑ̂ mùm kə̂ʼ kùnǐ nə̀ làgtə lɑ.
Bǎ Ghà bò bə̂ njʉ lɑ

Bò bə̂ ntɑ kʉd mbə ò nɛ̀n bə̂ yalô mbɑ̂ ò àʼ tɛd zə̀ Gha bwə. yənnɑ bə ɑ̂ nənənə nûmmbə̂ bò bə̂ njən yub jû bɑ Flansi, bɑ̌ nglisi, Njaman, Amɛrika kɑ ngʉ̂ mbɑ̂ ntʉ̂m Afika zə tû wud kə̀ làgtə̀ mbà tsə̀ bò bə̂ ntʉ̂m ngɔ̀ lɑ(Yɑùndɛ̀, Duala, Bɑ̀mɛnbà bô tsə̀môʼ tʉcɔ)
Ŋwàʼnì
Dʉ̌ʼ ŋwàʼnì nyìkəkɑn

    Ŋwàʼnì bɑ̂ nglisi
    Ŋwàʼni mbadtə̀ bɑhɑ, tad, kuà bô tɑn

Dʉ̌ʼ ŋwàʼnì kàm kʉlə

    Ŋwàʼni mbadtə̀ bɑhɑ, tad, kuà bô tɑn (Groupes 1, 2, 3, 4, 5)
    Ŋwàʼnì bɑ̂ nglisi
    Ŋwànì kàm kʉlə Ngulabə (FCB)
    Dʉ̌ʼ ŋwàʼnì (CNPS)
    Dʉ̌ʼ ŋwànǐ Mfətòm, Sâʼnyàm, Tukob
    Dʉ̌ʼ ŋwàʼnǐ Notre Dame, St Martin Ngankun

Dʉ̌ʼ ŋwàʼnì tɛ̀d kʉlə

    Dʉ̌ʼ ŋwàʼnì tɛ̀d kʉd nətàʼ
    Dʉ̌ʼ ŋwàʼnì ngɑ̂m nzə̌nzə̀
    Dʉ̌ʼ ŋwàʼni ncob mbɑhɑ mfəmbalə
    Dʉ̌ʼ ŋwàʼnì Mfətòm (COETHONOU)
    Dʉ̌ʼ ŋwàʼnì <<Saint Jean Baptiste>>
    Dʉ̌ʼ ŋwàʼnì <<Sainte Beuve de la Paix>>

Dʉ̌ʼ ŋwàʼnì nsà kʉlə

    Dʉ̌ʼ ŋwàʼnì nsà kʉlə Mfətòm bô Nəkɑnə bò bə̂ ntsiâŋ UDM Université des Montagnes. Yən ŋwàʼnì bə ɑ̂ tàʼ zə̀ ndʉb ntʉ̂m ngɔ̀, à bə̂ ncwî bɑ̀ ndɛ̀nghòn bô bə̀n tsə̀môʼ ngɑmə.
    Dʉ̌ʼ ŋwàʼnì ndʉb nǔm ngɑ̌mvə̀ bô ngɑ̂mntɑnə (ISTEC)
    Dʉ̌ʼ ŋwàʼnì bà ghǎ tswitə̌ bà dʉ̌ʼ ŋwàʼnì kàm kʉd lɑ(ENIEG).

Sâ tâmku

    Bo lɛ̌n Ngǎntəʼ mbɑ̀ nùm sâ tâmkǔ ntʉ̂m ngɔ̌ Kamərun. Kǔm sâ tâmkù bə ɑ̂ nzwìmɑ̂ntɔ̀ mbɑ̀ bò bə̂ ntsiaŋ yûb yi lɑ. Bò nkə nta ɑ̂ nsěm ncàŋ tʉsɔ̌ Gha.

Sâ tâmcɛd

    Nǔm sâ tâmcɛd bag ghʉ bɑ̀ nzwìmɑ̂ntɔ̌-tâmcɛd (bon bɑndùm mbɑ̀ tsə bə̌nnzwi, dʉ̂bdʉb mbɑ̀ bon tsǐd bon) bò bə̂ ntam mbɑ̂ bo tam yûb yi lɑ mbə miɑ̀gtə ncʉâ njǒŋ tsə̀môʼ ntʉ̂m ngɔ̀ fa.

Dʉ̌ʼghòn

    Dʉ̌ʼ ghǒn tɛ̀d toŋ (Hopital central).
    Dʉ̌ʼ ghǒn zə ngəʼə ɑ̀ bə̂ mbaŋ nsěm tâmkù lɑ (Dispensaire Stade).
    Dʉ̌ʼ ghǒn Mfətòm (Annexe de l'Hôpital Protestant de Bangwa).
    Dʉ̌ʼ ghòn AD Lucem Mɑnjàʼ.
    Dʉ̌ʼ ghǒn Fatgo-Neta.
    Bô bɑ̀ dʉ̌ʼ ghǒn màd laʼ nzə̌nzə̀

Mbà bən bə̂ lɑ

Ò yən Bamilɛkɛ mbɑ̂ o yən ngà ta ntɑnə nkə mbagtə mbə bɑ̌ Ghǎ lɛ̌n tu yub nǔm ntɑ̂n nə ta ncuatə bwə bò nkə mbə ɑ̂ ndʉ̂ bò tsiàŋtə̌ mɛ̀n, mbɑ wə lô bə̂ mfɑ nkùʼnì mfɛd i.
Ncobə

Bò bə̂ ncob ncob tsə̀ yɑmə nǔmmmbə̂ bənntʉ̀n tsə̀môʼ ntum laʼ sèʼ ntamtə bô bɑ̂ Gha. Ndǎʼndʉ̂ ncob mbə̀ʼyɑ̂m bə̀n bə̂ ncob lɑ bə ɑ̂ Mə̀dʉ̂mbɑ̀ bô tsə̀môʼ bò futə i lɑ.
Caŋ

Ò bə̂ nkûm Gha mbɑ̂ ò àʼ jʉ ncǎŋ mbɑ̂ bɑ̂n kuʼu bô sog cɛ̀n, Kə̀lɔ̌ mbɑ̀b, tâg mfǔkuʼu, kə̀lɔ̀ nə sitə, bɑ̂n ngə̀fələ bǒ bûnmɑhɔ, nu ndùʼ nkuɑ.
Ntɑnə

    Grand marché: Samedi aux marchés A et B
    Petit marché: Mercredi aux marchés A et B

Cɔsì bô nǔ Nsi

Bangangté dispose de plusieurs églises et mosquées.
Ntsiʼ bô cu nzə̌nzə̀
Cu nə̀ yən kɑ nkwʉ

Ngǎntə̌ʼ ghʉ̌ dʉ̌ʼ yɑmə mɛ̀nntʉ̀n kuʼni nə̀ nɛ̀n njən nɑ
Cû Nkùʼnì

    Dʉ̌ʼ nkǎnja
    Ncwɛ̀d
    Dʉ̌ʼ ntɑnə
    Le centre du village et ses activités
    Ghàʼ jʉɑ ntɑnə
    Ghàʼ jʉɑ Mə̀dʉ̂mbɑ̀
    Dʉ̌ʼ Nganja Jean Ngulɑbə

Bə̀nntʉ̀n ntʉ̂m Ngǎntə̀ʼ

    Jean Keutcha, mɛ̌n ntʉ̂m nù nə̀ tɔ̌ ngɔ̀. Bò bwə i ɑ̂ ngùʼ 1923 Ngǎntəʼ
    Marcel Niat Njifenji, , Tɑ̂ ndɑ̂ ngɔ̀ 1934
    Augustine Simo, ngà tam sâ tâmkù 1978
    Ernest Thierry Anang, ngà tam sâ tâmkù 1993
    Claude Njiké-Bergeret, Nzwî mfə̀n zə̀ mə̀kalə bamilɛkɛ
    Célestine Ketcha Courtès, Mɑ ncàŋ tʉ̂sɔ fə 2007
